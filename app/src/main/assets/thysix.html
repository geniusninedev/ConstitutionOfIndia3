<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>350</title>
<style type="text/css">
.auto-style1 {
	line-height: 150%;
	text-align: justify;
}
</style>
</head>

<body>

<p class="auto-style1"><strong>350. व्यथा के निवारण के लिए अभ्यावेदन में प्रयोग 
की जाने वाली भाषा-</strong>-प्रत्येक व्यक्ति किसी व्यथा के निवारण के लिए संघ या 
राज्य के किसी अधिकारी या प्राधिकारी को, यथास्थिति, संघ में या राज्य में प्रयोग 
होने वाली किसी भाषा में अभ्यावेदन देने का हकदार होगा।<br />
<strong>1[350क. प्राथमिक स्तर पर मातृभाषा में शिक्षा की सुविधाएँ </strong>-- 
प्रत्येक राज्य और राज्य के भीतर प्रत्येक स्थानीय प्राधिकारी भाषाई 
अल्पसंख्यक-वर्गों के बालकों को शिक्षा के प्राथमिक स्तर पर मातृभाषा में शिक्षा की 
पर्याप्त सुविधाओं की व्यवस्था करने का प्रयास करेगा और राष्ट्रपति किसी राज्य को 
ऐसे निदेश दे सकेगा जो वह ऐसी सुविधाओं का उपबंध सुनिश्चित कराने के लिए आवश्यक या 
उचित समझता है।<br />
<strong>350ख. भाषाई अल्पसंख्‍यक-वर्गों के लिए विशेष अधिकारी-</strong>-(1) भाषाई 
अल्पसंवयक-वर्गों के लिए एक विशेष अधिकारी होगा जिसे राष्ट्रपति नियुक्त करेगा।
<br />
(2) विशेष अधिकारी का यह कर्तव्य होगा कि वह इस संविधान के अधीन भाषाई 
अल्पसंवयक-वर्गों के लिए उपबंधित रक्षोपायों से संबंधित सभी विषयों का अन्वेषण करे 
और उन विषयों के संबंध में ऐसे अंतरालों पर जो राष्ट्रपति निर्दिष्ट करे, 
राष्ट्रपति को प्रतिवेदन दे और राष्ट्रपति ऐसे सभी प्रतिवेदनों को संसद के प्रत्येक 
सदन के समक्ष रखवाएगा और संबंधित राज्यों की सरकारों को भिजवाएगा।]<br />
<strong>351. हिन्दी भाषा के विकास के लिए निदेश</strong>--संघ का यह कर्तव्य होगा 
कि वह हिन्दी भाषा का प्रसार बढ़ाए, उसका विकास करे जिससे वह भारत की सामासिक 
संस्कृति के सभी तत्वों की अभिव्यक्ति का माध्यम बन सके और उसकी प्रकृति में 
हस्तक्षेप किए बिना हिन्दुस्तानी में और आठवीं अनुसूची में विनिर्दिष्ट भारत की 
अन्य भाषाओं में प्रयुक्त रूप, शैली और पदों को आत्मसात करते हुए और जहाँ आवश्यक या 
वांछनीय हो वहाँ उसके शब्द-भंडार के लिए मुख्‍यतः संस्कृत से और गौणतः अन्य भाषाओं 
से शब्द ग्रहण करते हुए उसकी समृद्धि सुनिश्चित करे।</p>

</body>

</html>
