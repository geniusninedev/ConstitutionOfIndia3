<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>राष्ट्रपति और उपराष्ट्रपति 52</title>
<style type="text/css">
.auto-style1 {
	text-align: justify;
	line-height: 150%;
}
</style>
</head>

<body>

<p class="auto-style1"><strong>राष्ट्रपति और उपराष्ट्रपति</strong><br />
<strong>52. भारत का राष्ट्रपति-</strong>-भारत का एक राष्ट्रपति होगा।<br />
<strong>53. संघ की कार्यपालिका शक्ति--</strong>(1) संघ की कार्यपालिका शक्ति 
राष्ट्रपति में निहित होगी और वह इसका प्रयोग इस संविधान के अनुसार स्वयं या अपने 
अधीनस्थ अधिकारियों के द्वारा करेगा।<br />
(2) पूर्वगामी उपबंध की व्यापकता पर प्रतिकूल प्रभाव डाले बिना, संघ के रक्षा बलों 
का सर्वोच्च समादेश राष्ट्रपति में निहित होगा और उसका प्रयोग विधि द्वारा विनियमित 
होगा।<br />
(3) इस अनुच्छेद की कोई बात--<br />
(क) किसी विद्यमान विधि द्वारा किसी राज्य की सरकार या अन्य प्राधिकारी को प्रदान 
किए गए कृत्य राष्ट्रपति को अंतरित करने वाली नहीं समझी जाएगी; या<br />
(ख) राष्ट्रपति से भिन्न अन्य प्राधिकारियों को विधि द्वारा कृत्य प्रदान करने से 
संसद को निवारित नहीं करेगी।<br />
<strong>54. राष्ट्रपति का निर्वाचन-</strong>-राष्ट्रपति का निर्वाचन ऐसे 
निर्वाचकगण के सदस्य करेंगे जिसमें--<br />
(क) संसद के दोनों सदनों के निर्वाचित सदस्य; और<br />
(ख) राज्यों की विधानसभाओं के निर्वाचित सदस्य, होंगे।<br />
स्पष्टीकरण--इस अनुच्छेद और अनुच्छेद 55 में, ''राज्य'' के अंतर्गत दिल्ली 
राष्ट्रीय राजधानी राज्यक्षेत्र और पांडिचेरी संघ राज्यक्षेत्र हैं।]<br />
<strong>55. राष्ट्रपति के निर्वाचन की रीति—</strong><br />
(1) जहाँ तक साध्य हो, राष्ट्रपति के निर्वाचन में भिन्न-भिन्न राज्यों के 
प्रतिनिधित्व के मापमान में एकरूपता होगी।<br />
(2) राज्यों में आपस में ऐसी एकरूपता तथा समस्त राज्यों और संघ में समतुल्यता 
प्राप्त कराने के लिए संसद और प्रत्येक राज्य की विधान सभा का प्रत्येक निर्वाचित 
सदस्य ऐसे निर्वाचन में जितने मत देने का हकदार है उनकी संख्‍या निम्नलिखित रीति से 
अवधारित की जाएगी, अर्थात्‌; --<br />
(क) किसी राज्य की विधान सभा के प्रत्येक निर्वाचित सदस्य के उतने मत होंगे जितने 
कि एक हजार के गुणित उस भागफल में हों जो राज्य की जनसंख्‍या को उस विधान सभा के 
निर्वाचित सदस्यों की कुल संख्‍या से भाग देने पर आए;<br />
(ख) यदि एक हजार के उक्त गुणितों को लेने के बाद शेष पाँच सौ से कम नहीं है तो 
उपखंड (क) में निर्दिष्ट प्रत्येक सदस्य के मतों की संख्‍या में एक और जोड़ दिया 
जाएगा; <br />
(ग) संसद के प्रत्येक सदन के प्रत्येक निर्वाचित सदस्य के मतों की संख्‍या वह होगी 
जो उपखंड (क) और उपखंड (ख) के अधीन राज्यों की विधान सभाओं के सदस्यों के लिए नियत 
कुल मतों की संख्‍या को, संसद के दोनों सदनों के निर्वाचित सदस्यों की कुल संख्‍या 
से भाग देने पर आए, जिसमें आधे से अधिक भिन्न को एक गिना जाएगा और अन्य भिन्नों की 
उपेक्षा की जाएगी।<br />
(3) राष्ट्रपति का निर्वाचन आनुपातिक प्रतिनिधित्व पद्धति के अनुसार एकल संक्रमणीय 
मत द्वारा होगा और ऐसे निर्वाचन में मतदान गुप्त होगा।<br />
स्पष्टीकरण--इस अनुच्छेद में, ''जनसंख्‍या'' पद से ऐसी अंतिम पूर्ववर्ती जगणना में 
अभिनिश्चित की गई जनसंख्‍या अभिप्रेत है जिसके सुसंगत आंकड़े प्रकाशित हो गए हैं :
<br />
परंतु इस स्पष्टीकरण में अंतिम पूर्ववर्ती जनगणना के प्रति, जिसके सुसंगत आंकड़े 
प्रकाशित हो गए हैं,<br />
निर्देश का, जब तक सन्‌ 2026] के पश्चात्‌ की गई पहली जनगणना के सुसंगत आंकड़े 
प्रकाशित नहीं हो जाते हैं, यह अर्थ लगाया जाएगा कि वह 1971 की जनगणना के प्रति 
निर्देश है।]<br />
<strong>56. राष्ट्रपति की पदावधि-</strong>-(1) राष्ट्रपति अपने पद ग्रहण की तारीख 
से पांच वर्ष की अवधि तक पद धारण करेगा: <br />
परंतु—<br />
(क) राष्ट्रपति, उपराष्ट्रपति को संबोधित अपने हस्ताक्षर सहित लेख द्वारा अपना पद 
त्याग सकेगा;<br />
1 संविधान (सत्तरवाँ संशोधन) अधिनियम, 1992 की धारा 2 द्वारा (1-6-1995 से) 
अंतःस्थापित। <br />
2 संविधान (बयासीवाँ संशोधन) अधिनियम, 1976 की धारा 12 द्वारा (3-1-1977 से) 
स्प-टीकरण के स्थान पर प्रतिस्थापित। <br />
3 संविधान (चौरासीवाँ संशोधन) अधिनियम, 2001 की धारा 2 द्वारा ''2000'' के स्थान पर 
प्रतिस्थापित।<br />
(ख) संविधान का ओंतक्रमण करने पर राष्ट्रपति को अनुच्छेद 61 में उपबंधित रीति से 
चलाए गए महाभियोग द्वारा पद से हटाया जा सकेगा;<br />
(ग) राष्ट्रपति, अपने पद की अवधि समाप्त हो जाने पर भी, तब तक पद धारण करता रहेगा 
जब तक उसका उत्तराधिकारी अपना पद ग्रहण नहीं कर लेता है।<br />
(2) खंड (1) के परंतुक के खंड (क) के अधीन उपराष्ट्रपति को संबोधित त्यागपत्र की 
सूचना उसके द्वारा लोकसभा के अध्यक्ष को तुरंत दी जाएगी।<br />
<strong>57. पुनर्निर्वाचन के लिए पात्रता-</strong>-कोई व्यक्ति, जो राष्ट्रपति के 
रूप में पद धारण करता है या कर चुका है, इस संविधान के अन्य उपबंधों के अधीन रहते 
हुए उस पद के लिए पुनर्निर्वाचन का पात्र होगा।<br />
<strong>58. राष्ट्रपति निर्वाचित होने के लिए अर्हताएँ—</strong><br />
1) कोई व्यक्ति राष्ट्रपति निर्वाचित होने का पात्र तभी होगा जब वह--<br />
(क) भारत का नागरिक है,<br />
(ख) पैंतीस वर्ष की आयु पूरी कर चुका है, और<br />
(ग) लोकसभा का सदस्य निर्वाचित होने के लिए अर्हित है।<br />
(2) कोई व्यक्ति, जो भारत सरकार के या किसी राज्य की सरकार के अधीन अथवा उक्त 
सरकारों में से किसी के नियंत्रण में किसी स्थानीय या अन्य प्राधिकारी के अधीन कोई 
लाभ का पद धारण करता है, राष्ट्रपति निर्वाचित होने का पात्र नहीं होगा।<br />
स्पष्टीकरण--इस अनुच्छेद के प्रयोजनों के लिए, कोई व्यक्ति केवल इस कारण कोई लाभ का 
पद धारण करने वाला नहीं समझा जाएगा कि वह संघ का राष्ट्रपति या उपराष्ट्रपति या 
किसी राज्य का राज्यपाल है अथवा संघ का या किसी राज्य का मंत्री है।<br />
<strong>59. राष्ट्रपति के पद के लिए शर्तें-</strong>-(1) राष्ट्रपति संसद के किसी 
सदन का या किसी राज्य के विधान-मंडल के किसी सदन का सदस्य नहीं होगा और यदि संसद के 
किसी सदन का या किसी राज्य के विधान-मंडल के किसी सदन का कोई सदस्य राष्ट्रपति 
निर्वाचित हो जाता है तो यह समझा जाएगा कि उसने उस सदन में अपना स्थान राष्ट्रपति 
के रूप में अपने पद ग्रहण की तारीख से रिक्त कर दिया है।<br />
(2) राष्ट्रपति अन्य कोई लाभ का पद धारण नहीं करेगा।<br />
(3) राष्ट्रपति, बिना किराया दिए, अपने शासकीय निवासों के उपयोग का हकदार होगा और 
ऐसी उपलब्धियों, भत्तों और विशेषाधिकारों का भी, जो संसद, विधि द्वारा अवधारित करे 
और जब तक इस निमित्त इस प्रकार उपबंध नहीं किया जाता है तब तक ऐसी उपलब्धियों, 
भत्तों और विशेषाधिकारों का, जो दूसरी अनुसूची में विनिर्दिष्ट हैं, हकदार होगा।<br />
(4) राष्ट्रपति की उपलब्धियाँ और भत्ते उसकी पदावधि के दौरान कम नहीं किए जाएँगे।<br />
<strong>60. राष्ट्रपति द्वारा शपथ या प्रतिज्ञान-</strong>-प्रत्येक राष्ट्रपति और 
प्रत्येक व्यक्ति, जो राष्ट्रपति के रूप में कार्य कर रहा है या उसके कृत्यों का 
निर्वहन कर रहा है, अपना पद ग्रहण करने से पहले भारत के मुख्‍य न्यायमूर्ति या उसकी 
अनुपस्थिति में उच्चतम न्यायालय के उपलब्ध ज्येष्ठतम न्यायाधीश के समक्ष निम्नलिखित 
प्ररूप में शपथ लेगा या प्रतिज्ञान करेगा और उस पर अपने हस्ताक्षर करेगा, अर्थात्‌: 
--<br />
ईश्वर की शपथ लेता हूँ<br />
''मैं, अमुक -------------------------------कि मैं श्रद्धापूर्वक भारत के 
राष्ट्रपति के पद का कार्यपालन सत्यनिष्ठा से प्रतिज्ञान करता हूँ। <br />
(अथवा राष्ट्रपति के कृत्यों का निर्वहन) करूंगा तथा अपनी पूरी योग्यता से संविधान 
और विधि का परिरक्षण, संरक्षण और प्रतिरक्षण करूँगा और मैं भारत की जनता की सेवा और 
कल्याण में निरत रहूँगा।''।<br />
<strong>61.राष्ट्रपति पर महाभियोग चलाने की प्रक्रिया-</strong>-(1) जब संविधान के 
ओंतक्रमण के लिए राष्ट्रपति पर महाभियोग चलाना हो, तब संसद का कोई सदन आरोप लगाएगा।<br />
(2) ऐसा कोई आरोप तब तक नहीं लगाया जाएगा जब तक कि---<br />
(क) ऐसा आरोप लगाने की प्रस्थापना किसी ऐसे संकल्प में अंतर्विष्ट नहीं है, जो कम 
से कम चौदह दिन की ऐसी लिखित सूचना के दिए जाने के पश्चात्‌ प्रस्तावित किया गया है 
जिस पर उस सदन की कुल सदस्य संख्‍या के कम से कम एक-चौथाई सदस्यों ने हस्ताक्षर 
करके उस संकल्प को प्रस्तावित करने का अपना आशय प्रकट किया है; और<br />
(ख) उस सदन की कुल सदस्य संख्‍या के कम से कम दो-तिहाई बहुमत द्वारा ऐसा संकल्प 
पारित नहीं किया गया है।<br />
(3) जब आरोप संसद के किसी सदन द्वारा इस प्रकार लगाया गया है तब दूसरा सदन उस आरोप 
का अन्वेषण करेगा या कराएगा और ऐसे अन्वेषण में उपस्थित होने का तथा अपना 
प्रतिनिधित्व कराने का राष्ट्रपति को अधिकार होगा।<br />
(4) यदि अन्वेषण के परिणामस्वरूप यह घोषित करने वाला संकल्प कि राष्ट्रपति के 
विरुद्ध लगाया गया आरोप सिद्ध हो गया है, आरोप का अन्वेषण करने या कराने वाले सदन 
की कुल सदस्य संख्‍या के कम से कम दो-तिहाई बहुमत द्वारा पारित कर दिया जाता है तो 
ऐसे संकल्प का प्रभाव उसके इस प्रकार पारित किए जाने की तारीख से राष्ट्रपति को 
उसके पद से हटाना होगा।<br />
<strong>62. राष्ट्रपति के पद में रिक्ति को भरने के लिए निर्वाचन करने का समय और 
आकस्मिक रिक्ति को भरने के लिए निर्वाचित व्यक्ति की पदावधि-</strong>-(1) 
राष्ट्रपति की पदावधि की समाप्ति से हुई रिक्ति को भरने के लिए निर्वाचन, पदावधि की 
समाप्ति से पहले ही पूर्ण कर लिया जाएगा।<br />
(2) राष्ट्रपति की मृत्यु, पदत्याग या पद से हटाए जाने या अन्य कारण से हुई उसके पद 
में रिक्ति को भरने के लिए निर्वाचन, रिक्ति होने की तारीख के पश्चात्‌ यथाशीघ्र और 
प्रत्येक दशा में छह मास बीतने से पहले किया जाएगा और रिक्ति को भरने के लिए 
निर्वाचित व्यक्ति, अनुच्छेद 56 के उपबंधों के अधीन रहते हुए, अपने पद ग्रहण की 
तारीख से पाँच वर्ष की पूरी अवधि तक पद धारण करने का हकदार होगा।<br />
<strong>63. भारत का उपराष्ट्रपति--</strong>भारत का एक उपराष्ट्रपति होगा।<br />
<strong>64. उपराष्ट्रपति का राज्य सभा का पदेन सभापति होना-</strong>-उपराष्ट्रपति, 
राज्य सभा का पदेन सभापति होगा और अन्य कोई लाभ का पद धारण नहीं करेगा: <br />
परंतु जिस किसी अवधि के दौरान उपराष्ट्रपति, अनुच्छेद 65 के अधीन राष्ट्रपति के रूप 
में कार्य करता है या राष्ट्रपति के कृत्यों का निर्वहन करता है, उस अवधि के दौरान 
वह राज्य <br />
सभा के सभापति के पद के कर्तव्यों का पालन नहीं करेगा और वह अनुच्छेद 97 के अधीन 
राज्य सभा के सभापति को संदेय वेतन या भत्ते का हकदार नहीं होगा।<br />
<strong>65. राष्ट्रपति के पद में आकस्मिक रिक्ति के दौरान या उसकी अनुपस्थिति में 
उपराष्ट्रपति का राष्ट्रपति के रूप में कार्य करना या उसके कृत्यों का निर्वहन-</strong>-(1) 
राष्ट्रपति की मृत्यु, पदत्याग या पद से हटाए जाने या अन्य कारण से उसके पद में हुई 
रिक्ति की दशा में उपराष्ट्रपति उस तारीख तक राष्ट्रपति के रूप में कार्य करेगा जिस 
तारीख को ऐसी रिक्ति को भरने के लिए इस अध्याय के उपबंधों के अनुसार निर्वाचित नया 
राष्ट्रपति अपना पद ग्रहण करता है।<br />
(2) जब राष्ट्रपति अनुपस्थिति, बीमारी या अन्य किसी कारण से अपने कृत्यों का 
निर्वहन करने में असमर्थ है तब उपराष्ट्रपति उस तारीख तक उसके कृत्यों का निर्वहन 
करेगा जिस तारीख को राष्ट्रपति अपने कर्तव्यों को फिर से संभालता है।<br />
(3) उपराष्ट्रपति को उस अवधि के दौरान और उस अवधि के संबंध में, जब वह राष्ट्रपति 
के रूप में इस प्रकार कार्य कर रहा है या उसके कृत्यों का निर्वहन कर रहा है, 
राष्ट्रपति की सभी शक्तियाँ और उन्मुक्तियाँ होंगी तथा वह ऐसी उपलब्धियों, भत्तों 
और विशेषाधिकारों का जो संसद, विधि द्वारा, अवधारित करे, और जब तक इस निमित्त इस 
प्रकार उपबंध नहीं किया जाता है तब तक ऐसी उपलब्धियों, भत्तों और विशेषाधिकारों का, 
जो दूसरी अनुसूची में विनिर्दिष्ट हैं, हकदार होगा।<br />
<strong>66. उपराष्ट्रपति का निर्वाचन-</strong>-(1) उपराष्ट्रपति का निर्वाचन संसद 
के दोनों सदनों के सदस्यों से मिलकर बनने वाले निर्वाचकगण के सदस्यों द्वारा 
आनुपातिक प्रतिनिधित्व पद्धति के अनुसार एकल संक्रमणीय मत द्वारा होगा और ऐसे 
निर्वाचन में मतदान गुप्त होगा।<br />
(2) उपराष्ट्रपति संसद के किसी सदन का या किसी राज्य के विधान-मंडल के किसी सदन का 
सदस्य नहीं होगा और यदि संसद के किसी सदन का या किसी राज्य के विधान-मंडल के किसी 
सदन का कोई सदस्य उपराष्ट्रपति निर्वाचित हो जाता है तो यह समझा जाएगा कि उसने उस 
सदन में अपना स्थान उपराष्ट्रपति के रूप में अपने पद ग्रहण की तारीख से रिक्त कर 
दिया है।<br />
(3) कोई व्यक्ति उपराष्ट्रपति निर्वाचित होने का पात्र तभी होगा जब वह--<br />
(क) भारत का नागरिक है, (ख) पैंतीस वर्ष की आयु पूरी कर चुका है, और<br />
(ग) राज्य सभा का सदस्य निर्वाचित होने के लिए अर्हित है।<br />
(4) कोई व्यक्ति, जो भारत सरकार के या किसी राज्य की सरकार के अधीन अथवा उक्त 
सरकारों में से किसी के नियंत्रण में किसी स्थानीय या अन्य प्राधिकारी के अधीन कोई 
लाभ का पद धारण करता है, उपराष्ट्रपति निर्वाचित होने का पात्र नहीं होगा।<br />
स्पष्टीकरण--इस अनुच्छेद के प्रयोजनों के लिए, कोई व्यक्ति केवल इस कारण कोई लाभ का 
पद धारण करने वाला नहीं समझा जाएगा कि वह संघ का राष्ट्रपति या उपराष्ट्रपति या 
किसी राज्य का राज्यपाल 2 * * * है अथवा संघ का या किसी राज्य का मंत्री है।<br />
<strong>67. उपराष्ट्रपति की पदावधि-</strong>-(1) उपराष्ट्रपति अपने पद ग्रहण की 
तारीख से पांच वर्ष की अवधि तक पद धारण करेगा: परंतु--<br />
(क) उपराष्ट्रपति, राष्ट्रपति को संबोधित अपने हस्ताक्षर सहित लेख द्वारा अपना पद 
त्याग सकेगा; <br />
(ख) उपराष्ट्रपति, राज्य सभा के ऐसे संकल्प द्वारा अपने पद से हटाया जा सकेगा जिसे 
राज्य सभा के तत्कालीन समस्त सदस्यों के बहुमत ने पारित किया है और जिससे लोकसभा 
सहमत है; किंतु इस खंड के प्रयोजन के लिए कई संकल्प तब तक प्रस्तावित नहीं किया 
जाएगा जब तक कि उस संकल्प को प्रस्तावित करने के आशय की कम से कम चौदह दिन की सूचना 
न दे दी गई हो;<br />
(ग) उपराष्ट्रपति, अपने पद की अवधि समाप्त हो जाने पर भी, तब तक पद धारण करता रहेगा 
जब तक उसका उत्तराधिकारी अपना पद ग्रहण नहीं कर लेता है।<br />
68. उपराष्ट्रपति के पद में रिक्ति को भरने के लिए निर्वाचन करने का समय और आकस्मिक 
रिक्ति को भरने के लिए निर्वाचित व्यक्ति की पदावधि--(1) उपराष्ट्रपति की पदावधि की 
समाप्ति से हुई रिक्ति को भरने के लिए निर्वाचन, पदावधि की समाप्ति से पहले ही 
पूर्ण कर लिया जाएगा।<br />
(2) उपराष्ट्रपति की मृत्यु, पदत्याग या पद से हटाए जाने या अन्य कारण से हुई उसके 
पद में रिक्ति को भरने के लिए निर्वाचन, रिक्ति होने के पश्चात्‌ यथाशीघ्र किया 
जाएगा और रिक्ति को भरने के लिए निर्वाचित व्यक्ति, अनुच्छेद 67 के उपबंधों के अधीन 
रहते हुए, अपने पद ग्रहण की तारीख से पाँच वर्ष की पूरी अवधि तक पद धारण करने का 
हकदार होगा।<br />
<strong>69. उपराष्ट्रपति द्वारा शपथ या प्रतिज्ञान-</strong>-प्रत्येक 
उपराष्ट्रपति अपना पद ग्रहण करने से पहले राष्ट्रपति अथवा उसके द्वारा इस निमित्त 
नियुक्त किसी व्यक्ति के समक्ष निम्नलिखित प्ररूप में शपथ लेगा या प्रतिज्ञान करेगा 
और उस पर अपने हस्ताक्षर करेगा, अर्थात्‌: --<br />
ईश्वर की शपथ लेता हूँ<br />
''मैं, अमुक ---------------------------------कि मैं विधि द्वारा स्थापित भारत के 
संविधान के प्रति सच्ची सत्यनिष्ठा से प्रतिज्ञा करता हूँ, श्रद्धा और निष्ठा 
रखूँगा तथा जिस पद को मैं ग्रहण करने वाला हूँ उसके कर्तव्यों का श्रद्धापूर्वक 
निर्वहन करूँगा।''<br />
<strong>70. अन्य आकस्मिकताओं में राष्ट्रपति के कृत्यों का निर्वहन-</strong>-संसद, 
ऐसी किसी आकस्मिकता में जो इस अध्याय में उपबंधित नहीं है, राष्ट्रपति के कृत्यों 
के निर्वहन के लिए ऐसा उपबंध कर सकेगी जो वह ठीक समझे।<br />
<strong>71. राष्ट्रपति या उपराष्ट्रपति के निर्वाचन से संबंधित या संसक्त विषय-</strong>-(1) 
राष्ट्रपति या उपराष्ट्रपति के निर्वाचन से उत्पन्न या संसक्त सभी शंकाओं और 
विवादों की जांच और विनिश्चय उच्चतम न्यायालय द्वारा किया जाएगा और उसका विनिश्चय 
अंतिम होगा।<br />
(2) यदि उच्चतम न्यायालय द्वारा किसी व्यक्ति के राष्ट्रपति या उपराष्ट्रपति के रूप 
में निर्वाचन को शून्य घोषित कर दिया जाता है तो उसके द्वारा, यथास्थिति, 
राष्ट्रपति या उपराष्ट्रपति के पद की शक्तियों के प्रयोग और कर्तव्यों के पालन में 
उच्चतम न्यायालय के विनिश्चय की तारीख को या उससे पहले किए गए कार्य उस घोषणा के 
कारण ‍अधिमान्य नहीं होंगे।<br />
(3) इस संविधान के उपबंधों के अधीन रहते हुए, राष्ट्रपति या उपराष्ट्रपति के 
निर्वाचन से संबंधित या संसक्त किसी विषय का विनियमन संसद विधि द्वारा कर सकेगी।<br />
(4) राष्ट्रपति या उपराष्ट्रपति के रूप में किसी व्यक्ति के निर्वाचन को उसे 
निर्वाचित करने वाले निर्वाचकगण के सदस्यों में किसी भी कारण से विद्यमान किसी 
रिक्ति के आधार पर प्रश्नगत नहीं किया जाएगा।]<br />
<strong>72. क्षमा आदि की और कुछ मामलों में दंडादेश के निलंबन, परिहार या लघुकरण 
की राष्ट्रपति की शक्ति--</strong>(1) राष्ट्रपति को, किसी अपराध के लिए सिद्धदोष 
ठहराए गए किसी व्यक्ति के दंड को क्षमा, उसका प्रविलंबन, विराम या परिहार करने की 
अथवा दंडादेश के निलंबन, परिहार या लघुकरण की--<br />
(क) उन सभी मामलों में, जिनमें दंड या दंडादेश सेना न्यायालय ने दिया है,<br />
(ख) उन सभी मामलों में, जिनमें दंड या दंडादेश ऐसे विषय संबंधी किसी विधि के 
विरुद्ध अपराध के लिए दिया गया है जिस विषय तक संघ की कार्यपालिका शक्ति का विस्तार 
है,<br />
(ग) उन सभी मामलों में, जिनमें दंडादेश, मृत्यु दंडादेश है, शक्ति होगी।<br />
(2) खंड (1) के उपखंड (क) की कोई बात संघ के सशस्त्र बलों के किसी आफिसर की सेना 
न्यायालय द्वारा पारित दंडादेश के निलंबन, परिहार या लघुकरण की विधि द्वारा प्रदत्त 
शक्ति पर प्रभाव नहीं डालेगी।<br />
(3) खंड (1) के उपखंड (ग) की कोई बात तत्समय प्रवृत्त किसी विधि के अधीन किसी राज्य 
के राज्यपाल द्वारा प्रयोक्तव्य मृत्यु दंडादेश के निलंबन, परिहार या लघुकरण की 
शक्ति पर प्रभाव नहीं डालेगी।<br />
<strong>73. संघ की कार्यपालिका शक्ति का विस्तार-</strong>-(1) इस संविधान के 
उपबंधों के अधीन रहते हुए, संघ की कार्यपालिका शक्ति का विस्तार--<br />
(क) जिन विषयों के संबंध में संसद को विधि बनाने की शक्ति है उन तक, और<br />
(ख) किसी संधि या करार के आधार पर भारत सरकार द्वारा प्रयोक्तव्य अधिकारों, 
प्राधिकार और के प्रयोग तक होगा;<br />
परंतु इस संविधान में या संसद द्वारा बनाई गई किसी विधि में अभिव्यक्त रूप से यथा 
उपबंधित के सिवाय, उपखंड (क) में निर्दिष्ट कार्यपालिका शक्ति का विस्तार किसी 
राज्य में ऐसे विषयों तक नहीं होगा जिनके संबंध में उस राज्य के विधान-मंडल को भी 
विधि बनाने की शक्ति है।<br />
(2) जब तक संसद अन्यथा उपबंध न करे तब तक इस अनुच्छेद में किसी बात के होते हुए भी, 
कोई राज्य और राज्य का कोई अधिकारी या प्राधिकारी उन विषयों में, जिनके संबंध में 
संसद को उस राज्य के लिए विधि बनाने की शक्ति है, ऐसी कार्यपालिका शक्ति का या 
कृत्यों का प्रयोग कर सकेगा जिनका प्रयोग वह राज्य या उसका अधिकारी या प्राधिकारी 
इस संविधान के प्रारंभ से ठीक पहले कर सकता था।<br />
मंत्रि-परिषद<br />
<strong>74. राष्ट्रपति को सहायता और सलाह देने के लिए मंत्रि-परिषद--</strong> (1) 
राष्ट्रपति को सहायता और सलाह देने के लिए एक मंत्रि-परिषद होगी जिसका प्रधान, 
प्रधानमंत्री होगा और राष्ट्रपति अपने कृत्यों का प्रयोग करने में ऐसी सलाह के 
अनुसार कार्य करेगा:]<br />
परंतु राष्ट्रपति मंत्रि-परिषद से ऐसी सलाह पर साधारणतया या अन्यथा पुनर्विचार करने 
की अपेक्षा कर सकेगा और राष्ट्रपति ऐसे पुनर्विचार के पश्चात्‌ दी गई सलाह के 
अनुसार कार्य करेगा।]<br />
(2) इस प्रश्न की किसी न्यायालय में जांच नहीं की जाएगी कि क्या मंत्रियों ने 
राष्ट्रपति को कोई सलाह दी, और यदि दी तो क्या दी।<br />
75. मंत्रियों के बारे में अन्य उपबंध--(1) प्रधानमंत्री की नियुक्ति राष्ट्रपति 
करेगा और अन्य मंत्रियों की नियुक्ति राष्ट्रपति, प्रधानमंत्री की सलाह पर करेगा।<br />
(1क) मंत्रि-परिषद में प्रधानमंत्री सहित मंत्रियों की कुल संख्‍या लोकसभा के 
सदस्यों की कुल संख्‍या के पन्द्रह प्रतिशत से अधिक नहीं होगी।<br />
(1ख) किसी राजनीतिक दल का संसद के किसी सदन का कोई सदस्य, जो दसवीं अनुसूची के पैरा 
2 के अधीन उस सदन का सदस्य होने के लिए निरर्हित है, अपनी निरर्हता की तारीख से 
प्रारंभ होने वाली और उस तारीख तक जिसको ऐसे सदस्य के रूप में उसकी पदावधि समाप्त 
होगी या जहाँ वह ऐसी अवधि की समाप्ति के पूर्व ससंद के किसी सदन के लिए निर्वाचन 
लड़ता है, उस तारीख तक जिसको वह निर्वाचित घोषित किया जाता है, इनमें से जो भी 
पूर्वतर हो, की अवधि के दौरान, खंड (1) के अधीन मंत्री के रूप में नियुक्त किए जाने 
के लिए भी निरर्हित होगा।]<br />
(2) मंत्री, राष्ट्रपति के प्रसादपर्यंत अपने पद धारण करेंगे।<br />
(3) मंत्रि-परिषद लोकसभा के प्रति सामूहिक रूप से उत्तरदायी होगी।<br />
(4) किसी मंत्री द्वारा अपना पद ग्रहण करने से पहले, राष्ट्रपति तीसरी अनुसूची में 
इस प्रयोजन के लिए दिए गए प्रारूपों के अनुसार उसको पद की और गोपनीयता की शपथ 
दिलाएगा।<br />
(5) कोई मंत्री, जो निरंतर छह मास की किसी अवधि तक संसद के किसी सदन का सदस्य नहीं 
है, उस अवधि की समाप्ति पर मंत्री नहीं रहेगा।<br />
(6) मंत्रियों के वेतन और भत्ते ऐसे होंगे जो संसद‌, विधि द्वारा, समय-समय पर 
अवधारित करे और जब तक संसद‌ इस प्रकार अवधारित नहीं करती है तब तक ऐसे होंगे जो 
दूसरी अनुसूची में विनिर्दिष्ट हैं।<br />
भारत का महान्यायवादी<br />
<strong>76. भारत का महान्यायवादी-</strong>-(1) राष्ट्रपति, उच्चतम न्यायालय का 
न्यायाधीश नियुक्त होने के लिए अर्हित किसी व्यक्ति को भारत का महान्यायवादी 
नियुक्त करेगा।<br />
(2) महान्यायवादी का यह कर्तव्य होगा कि वह भारत सरकार को विधि संबंधी ऐसे विषयों 
पर सलाह दे और विधिक स्वरूप के ऐसे अन्य कर्तव्यों का पालन करे जो राष्ट्रपति उसको 
समय-समय पर निर्देशित करे या सौंपे और उन कृत्यों का निर्वहन करे जो उसको इस 
संविधान अथवा तत्समय प्रवृत्त किसी अन्य विधि द्वारा या उसके अधीन प्रदान किए गए 
हों।<br />
(3) महान्यायवादी को अपने कर्तव्यों के पालन में भारत के राज्यक्षेत्र में सभी 
न्यायालयों में सुनवाई का अधिकार होगा।<br />
(4) महान्यायवादी, राष्ट्रपति के प्रसादपर्यंत पद धारण करेगा और ऐसा पारिश्रमिक 
प्राप्त करेगा जो राष्ट्रपति अवधारित करे।<br />
सरकारी कार्य का संचालन<br />
<strong>77. भारत सरकार के कार्य का संचालन--</strong>(1) भारत सरकार की समस्त 
कार्यपालिका कार्रवाई राष्ट्रपति के नाम से की हुई कही जाएगी।<br />
(2) राष्ट्रपति के नाम से किए गए और निष्पादित आदेशों और अन्य लिखतों को ऐसी रीति 
से अधिप्रमाणित किया जाएगा जो राष्ट्रपति द्वारा बनाए जाने वाले नियमों में 
विनिर्दिष्ट की जाए और इस प्रकार अधिप्रमाणित आदेश या लिखत की विधिमान्यता इस आधार 
पर प्रश्नगत नहीं की जाएगी कि वह राष्ट्रपति द्वारा किया गया या निष्पादित आदेश या 
लिखत नहीं है।<br />
(3) राष्ट्रपति, भारत सरकार का कार्य अधिक सुविधापूर्वक किए जाने के लिए और 
मंत्रियों में उक्त कार्य के आबंटन के लिए नियम बनाएगा।<br />
78. राष्ट्रपति को जानकारी देने आदि के संबंध में प्रधानमंत्री के 
कर्तव्य--प्रधानमंत्री का यह कर्तव्य होगा कि वह --<br />
(क) संघ के कार्यकलाप के प्रशासन संबंधी और विधान विषयक प्रस्थापनाओं संबंधी 
मंत्रि-परिषद के सभी विनिश्चय राष्ट्रपति को संसूचित करे;<br />
(ख) संघ के कार्यकलाप के प्रशासन संबंधी और विधान विषयक प्रस्थापनाओं संबंधी जो 
जानकारी राष्ट्रपति माँगें , वह दे; और<br />
(ग) किसी विषय को जिस पर किसी मंत्री ने विनिश्चय कर दिया है किन्तु मंत्रि-परिषद 
ने विचार नहीं किया है, राष्ट्रपति द्वारा अपेक्षा किए जाने पर परिषद के समक्ष 
विचार के लिए रखे।<br />
</p>

</body>

</html>
