<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>राज्यपाल 153</title>
<style type="text/css">
.auto-style1 {
	text-align: justify;
	line-height: 150%;
}
</style>
</head>

<body>

<p class="auto-style1"><strong>राज्यपाल</strong><br />
<strong>153. राज्यों के राज्यपाल-</strong>-प्रत्येक राज्य के लिए एक राज्यपाल 
होगा : <br />
1[परन्तु इस अनुच्छेद की कोई बात एक ही व्यक्ति को दो या अधिक राज्यों के लिए 
राज्यपाल नियुक्त किए जाने से निवारित नहीं करेगी।]<br />
<strong>154. राज्य की कार्यपालिका शक्ति-</strong>-(1) राज्य की कार्यपालिका शक्ति 
राज्यपाल में निहित होगी और वह इसका प्रयोग इस संविधान के अनुसार स्वयं या अपने 
अधीनस्थ अधिकारियों के द्वारा करेगा। <br />
(2) इस अनुच्छेद की कोई बात--<br />
(क) किसी विद्यमान विधि द्वारा किसी अन्य प्राधिकारी को प्रदान किए गए कृत्य 
राज्यपाल को अंतरित करने वाली नहीं समझी जाएगी; या<br />
(ख) राज्यपाल के अधीनस्थ किसी प्राधिकारी को विधि द्वारा कृत्य प्रदान करने से 
संसद‌ या राज्य के विधान-मंडल को निवारित नहीं करेगी। <br />
<strong>155. राज्यपाल की नियुक्ति-</strong>-राज्य के राज्यपाल को राष्ट्रपति अपने 
हस्ताक्षर और मुद्रा सहित अधिपत्र द्वारा नियुक्त करेगा। <br />
<strong>156. राज्यपाल की पदावधि-</strong>-(1) राज्यपाल, राष्ट्रपति के 
प्रसादपर्यंत पद धारण करेगा। <br />
(2) राज्यपाल, राष्ट्रपति को संबोधित अपने हस्ताक्षर सहित लेख द्वारा अपना पद त्याग 
सकेगा।<br />
(3) इस अनुच्छेद के पूर्वगामी उपबंधों के अधीन रहते हुए, राज्यपाल अपने पदग्रहण की 
तारीख से पाँच वर्ष की अवधि तक पद धारण करेगा:<br />
परन्तु राज्यपाल, अपने पद की अवधि समाप्त हो जाने पर भी, तब तक पद धारण करता रहेगा 
जब तक उसका उत्तराधिकारी अपना पद ग्रहण नहीं कर लेता है। <br />
<strong>157. राज्यपाल नियुक्त होने के लिए अर्हताएँ-</strong>-कोई व्यक्ति 
राज्यपाल नियुक्त होने का पात्र तभी होगा जब वह भारत का नागरिक है और पैंतीस वर्ष 
की आयु पूरी कर चुका है। <br />
<strong>158. राज्यपाल के पद के लिए शर्तें-</strong>-(1) राज्यपाल संसद‌ के किसी 
सदन का या पहली अनुसूची में विनिर्दिष्ट किसी राज्य के विधान-मंडल के किसी सदन का 
सदस्य नहीं होगा और यदि संसद के किसी सदन का या ऐसे किसी राज्य के विधान-मंडल के 
किसी सदन का कोई सदस्य राज्यपाल नियुक्त हो जाता है तो यह समझा जाएगा कि उसने उस 
सदन में अपना स्थान राज्यपाल के रूप में अपने पद ग्रहण की तारीख से रिक्त कर दिया 
है। <br />
(2) राज्यपाल अन्य कोई लाभ का पद धारण नहीं करेगा।<br />
(3) राज्यपाल, बिना किराया दिए, अपने शासकीय निवासों के उपयोग का हकदार होगा अब ऐसी 
उपलब्धियों, भत्तों और विशेषाधिकारों का भी, जो संसद, विधि द्वारा, अवधारित करे और 
जब तक इस निमित्त इस प्रकार उपबंध नहीं किया जाता है तब तक ऐसी उपलब्धियों, भत्तों 
और विशेषाधिकारों का, जो दूसरी अनुसूची में विनिर्दिष्ट हैं, हकदार होगा। 143 <br />
2(3क) एक ही व्यक्ति को दो या अधिक राज्यों का राज्यपाल नियुक्त किया जाता है वहां 
उस राज्यपाल को संदेय उपलब्धियाँ और भत्ते उन राज्यों के बीच ऐसे अनुपात में आबंटित 
किए जाएँगे जो राष्ट्रपति आदेश द्वारा अवधारित करे। <br />
(4) राज्यपाल की उपलब्धियाँ और भत्ते उसकी पदावधि के दौरान कम नहीं किए जाएँगे।</p>
<p class="auto-style1">159. राज्यपाल द्वारा शपथ या प्रतिज्ञान--प्रत्येक राज्यपाल 
और प्रत्येक व्यक्ति जो राज्यपाल के कृत्यों का निर्वहन कर रहा है, अपना पद ग्रहण 
करने से पहले उस राज्य के संबंध में अधिकारिता का प्रयोग करने वाले उच्च न्यायालय 
के मुख्य न्यायमूर्ति या उसकी अनुपस्थिति में उस न्यायालय के उपलब्ध ज्येष्ठतम 
न्यायाधीश के समक्ष निम्नलिखित प्ररूप में शपथ लेगा या प्रतिज्ञान करेगा और उस पर 
अपने हस्ताक्षर करेगा, अर्थात्‌ :--<br />
ईश्वर की शपथ लेता हूँ<br />
'' मैं, अमुक,---------------------------------------कि मैं 
श्रद्धापूर्वक..............................................<br />
सत्यनिष्ठा से प्रतिज्ञान करता हूँ <br />
(राज्य का नाम) के राज्यपाल के पद का कार्यपालन (अथवा राज्यपाल के कृत्यों का 
निर्वहन) करूंगा तथा अपनी पूरी योषयता से संविधान और विधि का परिरक्षण, संरक्षण और 
प्रतिरक्षण करूंगा और मैं.............. (राज्य का नाम) की जनता की सेवा और कल्याण 
में विरत रहूँगा। '' ।<br />
<strong>160. कुछ आकस्मिकताओं में राज्यपाल के कृत्यों का निर्वहन-</strong>-राष्ट्रपति 
ऐसी किसी आकस्मिकता में, जो इस अध्याय में उपबंधित नहीं है, राज्य के राज्यपाल के 
कृत्यों के निर्वहन के लिए ऐसा उपबंध कर सकेगा जो वह ठीक समझता है। <br />
<strong>161. क्षमा आदि की और कुछ मामलों में दंडादेश के निलंबन, परिहार या लघुकरण 
की राज्यपाल की शक्ति--</strong>किसी राज्य के राज्यपाल को उस विषय संबंधी, जिस 
विषय पर उस राज्य की कार्यपालिका शक्ति का विस्तार है, किसी विधि के विरुद्ध किसी 
अपराध के लिए सिद्धदोष ठहराए गए किसी व्यक्ति के दंड को क्षमा, उसका प्रविलंबन, 
विराम या परिहार करने की अथवा दंडादेश में निलंबन, परिहार या लघुकरण की शक्ति होगी।<br />
<strong>162. राज्य की कार्यपालिका शक्ति का विस्तार-</strong>-इस संविधान के 
उपबंधों के अधीन रहते हुए किसी राज्य की कार्यपालिका शक्ति का विस्तार उन विषयों पर 
होगा जिनके संबंध में उस राज्य के विधान-मंडल को विधि बनाने की शक्ति है:<br />
परंतु जिस विषय के संबंध में राज्य के विधान-मंडल और संसद को विधि बनाने की शक्ति 
है उसमें राज्य की कर्यपालिका शक्ति इस संविधान द्वारा, या संसद द्वारा बनाई गई 
किसी विधि द्वारा, संघ या उसके प्राधिकारियों को अभिव्यक्त रूप से प्रदत्त 
कार्यपालिका शक्ति के अधीन और उससे परिसीमित होगी।<br />
मंत्रि-परिषद <br />
<strong>163. राज्यपाल को सहायता और सलाह देने के लिए मंत्रि-परिषद </strong>--(1) 
जिन बातों में इस संविधान द्वारा या इसके अधीन राज्यपाल से यह अपेक्षित है कि वह 
अपने कृत्यों या उनमें से किसी को अपने विवेकानुसार करे उन बातों को छोड़कर 
राज्यपाल को अपने कृत्यों का प्रयोग करने में सहायता और सलाह देने के लिए एक 
मंत्रि-परिषद होगी जिसका प्रधान, मुख्यमंत्री होगा।<br />
(2) यदि कोई प्रश्न उठता है कि कोई विषय ऐसा है या नहीं जिसके संबंध में इस संविधान 
द्वारा या इसके अधीन राज्यपाल से यह अपेक्षित है कि वह अपने विवेकानुसार कार्य करे 
तो राज्यपाल का अपने विवेकानुसार किया गया विनिश्चय अंतिम होगा और राज्यपाल द्वारा 
की गई किसी बात की विधिमान्यता इस आधार पर प्रश्नगत नहीं की जाएगी कि उसे अपने 
विवेकानुसार कार्य करना चाहिए था या नहीं। <br />
(3) इस प्रश्न की किसी न्यायालय में जाँच नहीं की जाएगी कि क्या मंत्रियों ने 
राज्यपाल को काई सलाह दी, और यदि दी तो क्या दी। <br />
<strong>164. मंत्रियों के बारे में अन्य उपबंध</strong>--(1) मुख्यमंत्री की 
नियुक्ति राज्यपाल करेगा और अन्य मंत्रियों की नियुक्ति राज्यपाल, मुख्यमंत्री की 
सलाह पर करेगा तथा मंत्री, राज्यपाल के प्रसादपर्यंत अपने पद धारण करेंगे:<br />
परंतु बिहार, मध्य प्रदेश और उड़ीसा राज्यों में जनजातियों के कल्याण का भारसाधक एक 
मंत्री होगा जो साथ ही अनुसूचित जातियों और पिछड़े वर्गों के कल्याण का या किसी 
अन्य कार्य का भी भारसाधक हो सकेगा।<br />
(1क) किसी राज्य की मंत्रि-परिषद में मुख्यमंत्री सहित मंत्रियों की कुल संख्या उस 
राज्य की विधानसभा के सदस्यों की कुल संख्या के पंद्रह प्रतिशत से अधिक नहीं होगी:</p>
<p class="auto-style1">परंतु किसी राज्य में मुख्यमंत्री सहित मंत्रियों की संख्या 
बारह से कम नहीं होगी :<br />
परंतु यह और कि जहाँ संविधान (इक्यानवेवाँ संशोधन) अधिनियम, 2003 के प्रारंभ पर 
किसी राज्य की मंत्रि-परिषद में मुख्यमंत्री सहित मंत्रियों की कुल संख्या, 
यथास्थिति, उक्त पंद्रह प्रतिशत या पहले परंतुक में विनिर्दिष्ट संख्या से अधिक है 
वहाँ उस राज्य में मंत्रियों की कुल संख्या ऐसी तारीख से, जो राष्ट्रपति लोक 
अधिसूचना द्वारा नियत करे छह मास के भीतर इस खंड के उपबंधों के अनुरूप लाई जाएगी।<br />
(1ख) किसी राजनीतिक दल का किसी राज्य की विधानसभा का या किसी राज्य के विधान-मंडल 
के किसी सदन का जिसमें विधान परिषद है, कोई सदस्य जो दसवीं अनुसूची के पैरा 2 के 
अधीन उस सदन का सदस्य होने के लिए निरर्हित है, अपनी निरर्हता की तारीख से प्रारंभ 
होने वाली और उस तारीख तक जिसको ऐसे सदस्य के रूप में उसकी पदावधि समाप्त होगी या 
जहाँ वह, ऐसी अवधि की समाप्ति के पूर्व, यथास्थिति, किसी राज्य की विधानसभा के लिए 
या विधान परिषद वाले किसी राज्य के विधान-मंडल के किसी सदन के लिए कोई निर्वाचन 
लड़ता है उस तारीख तक जिसको वह निर्वाचित घोषित किया जाता है, इनमें से जो भी 
पूर्वतर हो, की अवधि के दौरान, खंड (1) के अधीन मंत्री के रूप में नियुक्त किए जाने 
के लिए भी निरर्हित होगा। <br />
(2) मंत्रि-परिषद राज्य की विधानसभा के प्रति सामूहिक रूप से उत्तरदायी होगी। <br />
(3) किसी मंत्री द्वारा अपना पद ग्रहण करने से पहले, राज्यपाल तीसरी अनुसूची में इस 
प्रयोजन के लिए दिए गए प्रारूपों के अनुसार उसको पद की और गोपनीयता की शपथ दिलाएगा।
<br />
(4) कोई मंत्री, जो निरंतर छह मास की किसी अवधि तक राज्य के विधान-मंडल का सदस्य 
नहीं है, उस अवधि की समाप्ति पर मंत्री नहीं रहेगा। <br />
(5) मंत्रियों के वेतन और भत्ते ऐसे होंगे जो उस राज्य का विधान-मंडल, विधि द्वारा, 
समय-समय पर अवधारित करे और जब तक उस राज्य का विधान-मंडल इस प्रकार अवधारित नहीं 
करता है तब तक ऐसे होंगे जो दूसरी अनुसूची में विनिर्दिष्ट हैं।<br />
<strong>राज्य का महाधिवक्ता</strong><br />
<strong>165. राज्य का महाधिवक्ता-</strong>-(1) प्रत्येक राज्य का राज्यपाल, उच्च 
न्यायालय का न्यायाधीश नियुक्त होने के लिए अर्हित किसी व्यक्ति को राज्य का 
महाधिवक्ता नियुक्त करेगा। <br />
(2) महाधिवक्ता का यह कर्तव्य होगा कि वह उस राज्य की सरकार को विधि संबंधी ऐसे 
विषयों पर सलाह दे और विधिक स्वरूप के ऐसे अन्य कर्तव्यों का पालन करे जो राज्यपाल 
उसको समय-समय पर निर्देशित करे या सौंपे और उन कृत्यों का निर्वहन करे जो उसको इस 
संविधान अथवा तत्समय प्रवृत्त किसी अन्य विधि द्वारा या उसके अधीन प्रदान किए गए 
हों। <br />
(3) महाधिवक्ता, राज्यपाल के प्रसादपर्यंत पद धारण करेगा और ऐसा पारिश्रमिक प्राप्त 
करेगा जो राज्यपाल अवधारित करे।<br />
सरकारी कार्य का संचालन<br />
<strong>166. राज्य की सरकार के कार्य का संचालन-</strong>-(1) किसी राज्य की सरकार 
की समस्त कार्यपालिका कार्रवाई राज्यपाल के नाम से की हुई कही जाएगी। <br />
(2) राज्यपाल के नाम से किए गए और निष्पादित आदेशों और अन्य लिखतों को ऐसी रीति से 
अधिप्रमाणित किया जाएगा जो राज्यपाल द्वारा बनाए जाने वाले नियमों में विनिर्दिष्ट 
की जाए और इस प्रकार अधिप्रमाणित आदेश या लिखत की विधिमान्यता इस आधार पर प्रश्नगत 
नहीं की जाएगी कि वह राज्यपाल द्वारा किया गया या निष्पादित आदेश या लिखत नहीं है।
<br />
(3) राज्यपाल, राज्य की सरकार का कार्य अधिक सुविधापूर्वक किए जाने के लिए और जहाँ 
तक वह कार्य ऐसा कार्य नहीं है जिसके विषय में इस संविधान द्वारा या इसके अधीन 
राज्यपाल से यह अपेक्षित है कि वह अपने विवेकानुसार कार्य करे वहाँ तक मंत्रियों 
में उक्त कार्य के आबंटन के लिए नियम बनाएगा। <br />
7-1-2004, देखिए का.आ. 21(अ), दिनांक 7-1-2004।<br />
1* * * * *<br />
<strong>167. राज्यपाल को जानकारी देने आदि के संबंध में मुख्यमंत्री के कर्तव्य-</strong>-प्रत्येक 
राज्य के मुख्यमंत्री का यह कर्तव्य होगा कि वह--<br />
(क) राज्य के कार्यों के प्रशासन संबंधी और विधान विषयक प्रस्थापनाओं संबंधी 
मंत्रि-परिषद के सभी विनिश्चय राज्यपाल को संसूचित करे; <br />
(ख) राज्य के कार्यों के प्रशासन संबंधी और विधान विषयक प्रस्थापनाओं संबंधी जो 
जानकारी राज्यपाल माँगे, वह दे; और<br />
(ग) किसी विषय को जिस पर किसी मंत्री ने विनिश्चय कर दिया है किंतु मंत्रि-परिषद ने 
विचार नहीं किया है, राज्यपाल द्वारा अपेक्षा किए जाने पर परिषद के समक्ष विचार के 
लिए रखे।</p>

</body>

</html>
